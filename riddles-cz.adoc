. Hádanka
Čtyři rohy, žádné nohy, chaloupkou to pohne. Kdo je to?

. Hádanka
Dvě kukačky vedle sebe sedí, jedna druhou nevidí. Co je to?

. Hádanka
Nemotora skoro slepý, hlína se mu na nos lepí. Pracuje i v neděli, razí v zemi tunely.

. Hádanka
Visí to a neví kde, bije to a neví koho, ukazuje to a neví kam, počítá a neví kolik.

. Hádanka
Nemá to huby, ale tři zuby, u jídla slouží, po něm netouží.

. Hádanka
Má sto jehel, žádnou nit. Umí dupat, ne však šít.

. Hádanka
Přišla kmotra po večeři, stoupla si u našich dveří. Neuhne, když pes zaštěká, jenom kohouta se leká.

. Hádanka
Neustále to mění tvar, ale přesto je to stále kulaté. Co to je?

. Hádanka
Patří ti to, ale tvoji přátelé to používají víc než ty. Víš co to je?

. Hádanka
Nejraději za pecí přikrčena líhá, v očích se jí rozsvěcí, když na kořist číhá.

. Hádanka
Když šel tam do hlavy ho tloukli, když šel ven, za krk ho tahali.

. Hádanka
Za tmy tmoucí vstala víla, plnou hrstí perly sila. Měsíc viděl, nepověděl, hvězdy znaly, pohlídaly, slunce vstalo, posbíralo.

. Hádanka
Celého tě obleču bíle jako do krupice, a když přijdeš do světnice, honem z tebe uteču.

. Hádanka
Princeznička na blátě, v zelenavém kabátě.

. Hádanka
Ve dne malá jako myš, v noci všechno přerostu, když mě vidíš, nevidíš.

. Hádanka
Nemá plíce, přece dýchá, studená a věčně tichá, věčně pije na své zdraví v brnění, co nerezaví.

. Hádanka
Žádné oči, žádná pusa, žádný nos, uši dvě a z pod klobouku se mu kouří.

. Hádanka
Má to hlavu jako kočka, má to nohy jako kočka, má to ocas jako kočka, mňouká to jako kočka, a není to kočka.

. Hádanka
Hleďme na ni, parádnici: puntíky má na čepici. Bílý závoj, nožka laní – pozor na tu lesní paní!

. Hádanka
Stojí, stojí židle v lese, žádný si ji neodnese.

. Hádanka
Špičatý, placatý, lepí se ti na paty, na slunci mu neutečeš, hlavičku mu neučešeš.

. Hádanka
Stojí babice rozcuchaná velice. Když přijdou časy, zelené má vlasy, když tělo chřadne, do vody padne.

. Hádanka
Člověku jsem dobrý druh, stvořil jsem mu džbán i pluh, les mě živí, voda hubí, jen dej pozor na mé zuby!

. Hádanka
Bez nohou jsem, břicho mám, bez hlavy, hubičku mám, beze sluchu, ucho mám, nedýchám, ač hrdlo mám.

. Hádanka
Jsem rybář, sítě však roztahuji na suchu, chytám ryby, co létají ve vzduchu.

. Hádanka
Do šatů mě nabíráš, pak přede mnou zavíráš, v teple pro mne slzí oči, vše se za mnou venku točí, beru z hlavy klobouky, nepouštěj mne do mouky.

. Hádanka
Přiletěl obrázek, poseděl, složil se, rozložil a odletěl.

. Hádanka
Truhláři mě nejlíp znají, pěkné dřevo ze mne mají.

. Hádanka
Maličké zvířátko, 
zrzavý kožíšek,
spořádá zakrátko,
lískový oříšek.
Maličké zvířátko,
je tahle čiperka,
větvičku přeskočí,
ikdyž je nevelká.

. Hádanka
Mám otce i matku
a přece nejsem syn.

. Hádanka
Všechny barvy duhy mají jejich tuhy.

. Hádanka
Kdo se dívá do zahrady? Kdo tě hřeje u vody? Kdo tě hlídá s kamarády? Zlatá koule z oblohy.

. Hádanka
Kdopak jsi, kytičko, že jsi tak maličká? Uprostřed máš sluníčko, okolo běličká.

. Hádanka
Malá kytka celá bledá ze sněhu ven cestu hledá. Při teplotě na nule rozkvétají……..

. Hádanka
Na nevelkém stonečku spousta žlutých zvonečků. Každý z nich má k jaru klíč. Copak je to?

. Hádanka
Trojdílná sukýnka bílá a malinká, nosí ji panenka, má jméno……..

. Hádanka
Každý na to kouká, civí. Na jaře se dějí divy rozkvete vždy jeden pán. Víte který?………..

. Hádanka
Obouváš je na nožičky, můžeš s nimi do vodičky. Kaluže jim nevadí, nestudí a nechladí. Kamarádí s deštíkem, pláštěnkou a deštníkem.

. Hádanka
Kdo bez štětce a bez barev
obarví nám pestře les?

. Hádanka
Nebýt mého kokrhání, nebylo rána ani.Vstávejte už, lenoši. Dlouho spát se nesluší.

. Hádanka
Kdo se živí zuby druhých?

. Hádanka
Tři kamarádi šnorchlují v jezeře, ale poté, co se vynoří, mají pouze dva mokré vlasy, jak to?

. Hádanka
Víte, jak poznáte, že venku mrzne?

. Hádanka
Proč je hodinová ručička na hodinách tlustší?

. Hádanka
Víte, proč si babička s dědou píšou nad dveře K+M+B?